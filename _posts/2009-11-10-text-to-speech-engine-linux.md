---
layout: post
title: Text to Speech engine για Linux
created: 1257883022
categories: []
---
<P>Καλησπέρα!</P><P style="text-align: justify">Σήμερα θα σας ενημερώσω για μία πολύ καλή text to speech engine για Linux, το <A href="http://espeak.sourceforge.net/index.html">espeak</A> το οποίο είναι και το μοναδικό από όσα δοκίμασα που υποστηρίζει την Ελληνική γλώσσα. <!--break-->          Για να το εγκαταστήσετε σε σύστημα Debian/Ubuntu μπορείτε πολύ απλά να εκτελέσετε την εντολή :</P><BLOCKQUOTE>sudo apt-get install espeak</BLOCKQUOTE><P style="text-align: justify">Αφού κάναμε την εγκατάσταση του, μαζί και των απαραίτητων dependencies μπορούμε να προχωρήσουμε στη λειτουργία του που είναι και πολύ εύκολη ;)          Το μόνο που έχουμε να κάνουμε είναι να ανοίξουμε μια κονσόλα και να πληκτρολογήσουμε "espeak". Στη συνέχεια μπορούμε να γράψουμε το κείμενό μας, και κάθε φορά που θα πατάμε enter θα μας διαβάζει τη σειρά που γράψαμε. Για να βγούμε από το πρόγραμμα και να επιστρέψουμε στην κονσόλα πατάμε το συνδυασμό control+D (unix EOF). Εναλλακτικά μπορούμε να πληκτρολογήσουμε δίπλα από την εντολή το κείμενό μας μέσα σε διπλά εισαγωγικά.          Για παράδειγμα :</P><BLOCKQUOTE>espeak "Hello world"</BLOCKQUOTE><P style="text-align: justify">Πολύ εύκολα όλα τα παραπάνω αλλά γιατί δε διαβάζει τα ελληνικά? Γιατί δεν του έχουμε ορίσει να χρησιμοποιήσει την ελληνική γλώσσα. Κάτι τέτοιο μπορεί να γίνει πολύ απλά προσθέτοντας την παράμετρο "-v el". Ακόμη, πολύ χρήσιμη είναι και η δυνατότητα διαβάσματος/ακούσματος  ενός ολόκληρο αρχείου κειμένου με την εντολή :</P><BLOCKQUOTE>espeak -v el -f file_path</BLOCKQUOTE><P style="text-align: justify">Τα παραπάνω αρκούν για να ακούτε απλά από τα ηχεία σας τα κείμενά  σας. Αν όμως θέλετε κάποιες επιπλέον ρυθμίσεις μπορείτε να εκτελέσετε espeak -h και θα σας εμφανίσει τις δυνατές παραμέτρους που μπορείτε να δώσετε.          Εγώ έμεινα αρκετά ευχαριστημένος (παρά την κάπως Γαλλική προφορά  της ελληνικής voice) με τις παρακάτω ρυθμίσεις :</P><BLOCKQUOTE>espeak -s 140 -p 45 -v el</BLOCKQUOTE><P style="text-align: justify">Τέλος, ακόμη μια engine που υποστηρίζει την ελληνική γλώσσα, και όπως άκουσα το sample στο site τους ακόμη πιο καλά, είναι  η <A href="http://tcts.fpms.ac.be/synthesis/">MBROLA</A>. Το μόνο πρόβλημα ήταν ότι δεν κατάφερα να την κάνω να δουλέψει :(                    Παρόμοια προγράμματα για text to speech ακόμη και για speech recognition μπορείτε να βρείτε <A href="http://www.linuxlinks.com/Software/Multimedia/Speech_Synthesis/">εδώ</A>.</P>
