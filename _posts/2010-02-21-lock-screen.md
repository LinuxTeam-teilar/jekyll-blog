---
layout: post
title: "Προγράμματα lock screen"
created: 1266758340
categories: []
---
<P style="text-align: justify">Σε αυτό το άρθρο θα δούμε κάποια προγράμματα για να κλειδώνετε την οθόνη του υπολογιστή σας. Κλειδώνοντας την οθόνη, οι διεργασίες συνεχίζουν να τρέχουν κανονικά στο παρασκήνιο, απλώς δε μπορεί κάποιος να χρησιμοποιήσει τον υπολογιστή αν δεν εισάγει τον κωδικό του χρήστη.</P><P><!--break--></P><P><STRONG><A href="http://i3.zekjur.net/i3lock/">i3lock</A></STRONG></P><P style="text-align: justify">Το i3lock είναι μια βελτιωμένη έκδοση του κλασικού <A href="http://tools.suckless.org/slock">slock</A>. Το slock απλά μαυρίζει την οθόνη μέχρι να πληκτρολογίσουμε τον κωδικό μας και enter. Το i3clock υποστηρίζει λειτουργίες <A href="http://en.wikipedia.org/wiki/VESA_Display_Power_Management_Signaling">dpms</A> και κάνει fork τη διεργασία. Είναι από τα πιο απλά προγράμματα του χώρου και απλά κάνει τη δουλειά του. </P><P><STRONG><A href="http://gwyn.tux.org/~bagleyd/xlockmore.html">xlock</A></STRONG></P><P style="text-align: justify">Ένα από τα καλύτερα προγράμματα για να κλειδώνετε την οθόνη σας. Περιέχεται στο πακέτο xlockmore και xlockmore-gl (για extra 3d screensaver). Έχει τη δυνατότητα να εμφανίζει screensaver (επιλέγετε ανάμεσα από πάρα πολλά), έχει αρκετά όμορφη διεπαφή, σχεδόν καμία εξάρτηση από άλλα πακέτα (πέραν του X) και είναι πολύ παραμετροποιήσιμο . Μπορεί να συνδυαστεί με το πακέτο <A href="http://freshmeat.net/projects/xautolock/">xautolock</A> και να γίνεται αυτόματο κλείδωμα μετά από το χρονικό διάστημα που ορίσατε. Περισσότερες πληροφορίες θα βρείτε στο <A href="http://linux.die.net/man/1/xlock">man page</A> της εντολής.</P><P><A href="http://www.jwz.org/xscreensaver/"><STRONG>xscreensaver</STRONG></A></P><P style="text-align: justify">Πολύ καλό πρόγραμμα προβολής screensaver με δυνατότητα κλειδώματος οθόνης. Μπορείτε να κάνετε lock screen κατά την επαναφορά από το screensaver ή κατευθείαν με την εντολή "xscreensaver-command -lock" εφόσον τρέχει ο xscreensaver deamon. Είναι το προεπιλεγμένο πρόγραμμα για screensaver σε αρκετά περιβάλλοντα εργασίας όπως το <A href="http://www.xfce.org/">XFCE</A> και το <A href="http://www.gnome.org/">Gnome</A>. Όπως είναι εμφανές και από το όνομά του εστιάζει περισσότερο στην προβολή του screensaver, όπου πραγματικά έχει απεριόριστες δυνατότητες. </P><P style="text-align: justify">Άλλα περιβάλλοντα εργασίας έχουν δικούς τους πολύπλοκους μηχανισμούς για το κλείδωμα της οθόνης, όπως για παράδειγμα το <A href="http://www.kde.org/">KDE</A>, στο οποίο μπορείτε να ενεργοποιήσετε το lock screen με το πάτημα του συνδυασμού Ctrl+Alt+L ή με την εντολή "qdbus org.freedesktop.ScreenSaver /ScreenSaver Lock". </P>
